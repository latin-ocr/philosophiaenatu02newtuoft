134· PHILOSOPHIAE NATURALIS [Mor. Gomon..

Corol. 5. Proinde corpus quod specifice gravius est quam fluidum sibi
contiguum, subsidebit, et quod specifice levius est ascendet, motumque 'et
figurae mutationem consequetur, quantum ‘excessus ille vel defectus gra-
vitatis efficere possit. Namque excessus ille vel defectus rationem habet >
impulsuS, quo corpus, alias in aequilibrio cum fluidi partibus constitutum,
urgetur; et comparari potest cum excessu vel defectu ponderis in lance
alterutra librae.

Corol. 6. Corporum igitur in fluidis constitutorum duplex est gravitas,
altera vera et absoluta, altera apparens, vulgaris et comparativa. Gravi-
tas absoluta est vis tota qua corpus deorsum tendit: relativa et vulgaris
est excessus gravitatis quo corpus magis tendit deorsum quam fluidum
ambiens. Prioris generis gravitate partes fluidorum et corporum omnium
; gravitant in locis suis: ideoque conjunctis ponderibus componunt pondus
totius. Nam totum omne grave est, ut in vasis liquorum plenis experiri
licet; et pondus totius aequale est ponderibus omnium partium, ideoque
ex iisdem componitur. Alterius generis gravitate corpora non gravitant
in locis suis, id est, inter se collata non praegravant, sed mutuos ad
descendendum conatus impedientia permanent in locis suis, perinde ac si
gravia non essent. Quae in a‘ere sunt et non praegravant, vulgus gravia
non judicat. Quae praegravant vulgus gravia judicat, quatenus aeris pon-
dere non sustinentur. Pondera vulgi nihil aliud sunt quam excessus ve-
rorum ponderum supra pondus a'e'ris. Unde et vulgo dicuntur levia, quae
sunt minus gravia, ‘aerique praegravanti cedendo superiora petunt. Com-
parative levia sunt, non vere, quia descendunt in vacuo· Sic et in aqua
corpora, quae ob majorem vel minorem gravitatem descendunt vel ascen-
dunt, sunt comparative et apparenter gravia vel levia, et eorum gravitas
vel levitas comparativa et apparens est excessus vel defectus quo vera
eorum gravitas vel superat gravitatem aquae, vel ab ea superatur. Quae
vero nec praegravando descendunt, nec praegravanti cedendo ascendunt,
etiamsi veris suis ponderibus adaugeant pondus totius, comparative tamen
et in sensu vulgi non gravitant in aqua. Nam similis est horum casuum
demonstratio. Ἰ

Οονοί. 7. Quae de gravitate demonstrantur, obtinent in aliis quibus-
cunque viribus centripetis2

Corol. 8. Proinde si medium, in quo corpus aliquod movetur, urgea-
tur vel a gravitate propria, vel ab alia quacunque vi centripetfi‚ et corpus
ab eadem vi urgeatur fortius; differentia virium est vis illa motrix, quam
in praecedentibus Propositionibus ut vim centripetam consideravimus.

