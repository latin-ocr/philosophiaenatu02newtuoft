ann Saeuum] PRINCIPIA MATHEMATICA. 187

vel 10 ad 1 circiter. Sed experimento priori magis fidendum est, prop-
terea quod in his ultimis vas nimis angustum fuit pro magnitudine globi
immersi. Ampliato globo, deberet etiam vas ampliari. constitueram
quidem hujusmodi experimenta in vasis majoribus et in liquoribus tum
metallorum susorum, tum aliis quibusdam tam calidis quam frigidis repe-
tere: sed omnia experiri non vacat, et ex jam descriptis satis liquet resis-
’ tentiam corporum celeriter motorum densitati fluidorum in quibus moven-
tur proportionalem esse quam proxime. Non dico accurate. Nam fluida
tenaciora, pari densitate, proculdubio magis resistunt quam liquidiora, ut
oleum frigidum quam calidum, calidum quaim aqua pluvialis, aqua quam
spiritus vini. Verum in liquoribus, qui ad sensum satis· fluidi sunt, ut in
aere, in aqua* seu dulci seu salsa, in spiritibus vini, terebinthi et salium, in
oleo a faecibus per distillationem liberato et calefacto, oleoque vitrioli et
mercurio, ac metallis liquefactis, et si qui sint alii, qui tam fluidi sunt ut
in vasis agitati motum impressum diutius conservent, effusique liberrime
in guttas decurrendo resolvantm·, nullus dubito quin regula allata satis
accurate obtineat: praesertim si experimenta in corporibus pendulis et
majoribus et velocius motis instituantur.

Denique cum nonnullorum opinio sit, medium quoddam aethereum et
longe subtilissimum extare, quod omnes omnium corporum poros et meatus
*liberrime permeet3 a tali autem medio per corporum poros fluente resis-
tentia oriri debeat: ut tentarem an resistentia, quam in motis corporibus
experimur, tota sit in eorum externa superficie, an vero partes etiam in-
ternae in superficiebus propriis resistentiam notabilem sentiant, excogitavi
experimentum tale. , Filo pedum undecim longitudinis ab unco chalybeo
ι satis firmo, mediante annulo chalybeo, suspendebam pyxidem abiegnam
rotundam, ad constituendum pendulum longitudinis praedictae. Uncus
sursum praeacutus erat acie concava, ut annulus arcu suo superiore aciei
annixus'lib'errime moveretur. Arcui autem inferiori annectebatur filum.
Pendulum ita constitutum deducebam a perpendiculo ad distantiam quasi
pedum sex, idque secundum planum aciei unci perpendiculare, ne annu-
lus, oscillante pe'ndulo, supra aciem unci ultro citroque laberetur. Nam
punctum suspensionis, in quo annulus uncum tangit, immotum manere de-
bet. Locum igitur accurate notabam, ad quem deduxeram pendulum, 'dein
pendulo demisso notabam alia tria loca ad quae redibat in fine oscillatio-
nis primae, secundae ac tertiae. Hoc repetebam saepius, ut loca illa quam
potui accuratissime invenirem. Tum pyxidem plumbo et gravioribus,
quae ad manus erant, metallis implebam. Sed prius ponderabam pyxidem
vacuam, una cum parte fili quae circum pyxidem volvebatur ac dimidio

